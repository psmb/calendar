**Ч** Бо́же, во и́мя Твое́ спаси́ мя,  
и в си́ле Твое́й суди́ ми.

Бо́же, услы́ши моли́тву мою́,  
внуши́ глаго́лы уст мои́х.

Я́ко чу́ждии воста́ша на мя  
и кре́пцыи взыска́ша ду́шу мою́,  
и не предложи́ша Бо́га пред собо́ю.

Се бо Бог помога́ет ми,  
и Госпо́дь Засту́пник души́ мое́й.

Отврати́т зла́я враго́м мои́м,  
и́стиною Твое́ю потреби́ их.

Во́лею пожру́ Тебе́,  
испове́мся и́мени Твоему́,  
Го́споди, я́ко бла́го,

я́ко от вся́кия печа́ли изба́вил мя еси́,  
и на враги́ моя́ воззре́ о́ко мое́.
